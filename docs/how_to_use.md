Augus innehållshantering
========================
 
Översikt
--------
Varje uppsättning av Augus består av en app och ett bakomliggande system som tar hand om innehållet som visas i appen. I detta innehållshanteringssystem kan du skapa strukturen för en eller flera utställningar, och lägga upp och ändra innehållet i dom.
 
Utställningar i Augus är uppbyggd i en hierarkisk struktur av sektioner. Själva utställningen är första sektion, under vilket man lägger till en eller flera sektioner. Varje sektion kan sen igen innehålla sektioner. På detta sättet kan man enkelt bygga upp en struktur som följer fysiska utställningen.
 
På varje punkt i strukturen kan man valfritt lägga till följande innehåll:
* Titel (en per språk)
* Text (en per språk)
* Bilder (flera)
* Uppläst text (en per språk)
* Film (en per språk)
* Teckenspråk (en per språk)
* En ikon
* En mörk och en ljus färg
 
Skapa ett konto
---------------
Första gången du kommer till Augus innehållshanteringssystem ska du skapa ett konto för att logga in där. Klicka på register i övre höger hörna. Där fyller du in användarnamn (Name), e-postadress (email), och två gånger lösenord (password). 
Logga in
Om du har skapat ett konto kan du logga in med hjälp av e-postadressen och lösenordet.
Dashboard
Efter inloggningen kommer du till dashboard sidan. I nuläget används den inte.
Skapa en ny utställning
På exhibitions sida ser du en lista med alla utställningar som finns i ditt Augus system (både gömda och publika). Här kan du skapa en ny utställning genom att trycka på gröna knappen Add new exhibition längst ner. När du gör det dyker den upp som ett block där det står (untitled) eftersom utställningen inte har fått ett namn ännu. Knappen hidden som står till höger av det visas att utställningen är just nu i gömd läge, och visas inte i appen.
 
Klicka på (untitled) för att gå in till utställningen du just skapade. Det här är huvudpunkten i utställningen, resten av strukturen kommer att ligga under den här. 
 
Lägg till titel
---------------
Tryck på knappen Add title som du hittar precis under (untitled). I stora textfältet som kommer upp skriver du in utställningens titel. Andra textfältet, där det står sv, handlar om vilket språk den här titeln är på. Här används tvåbokstavskombination, som sv för svenska, en för engelska osv. Tryck på Add för att lägga till titeln.
För att lägga till en titel i ett annat språk trycker du en gång till på Add titel och skriver in en titel. Ändra sv till den bokstavskombination som tillhör språket, till exempel en för engelska, och tryck Add. 
 
Lägg till text
--------------
Tryck på knappen Add description för att lägga till text. Detta fungerar på liknande sätt som att lägga till en titel, förutom att textfältet är större. Skriv in din text i det stora textfältet, och skriv in rätt bokstavskombination (sv, en, osv.) i det mindre textfältet. Den ligger till vänster av Add knappen, under det stora textfältet. Tryck sen på Add för att lägga in texten. Du kan lägga in en text per språk.
 
## Skapa struktur genom att lägga till sektioner
Genom att trycka på Add section kan du lägga till flera sektioner i din utställning. Det här kommer bli uppdelningen på högsta nivå inom din utställning. Om du sen går in på en av dom nya sektioner kan du lägga till sektioner för att vidare dela upp dom, osv.
